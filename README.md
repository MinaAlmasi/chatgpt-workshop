# ChatGPTs potentiale som et værktøj, der kan fremme læring


Har du spørgsmål - også efter workshoppen? Du er velkommen til at kontakte os på: 
<ul style="list-style-type: none;">
<li><a href="mailto:drasbaek@post.au.dk">drasbaek@post.au.dk</a> (Anton)</li>
<li><a href="mailto:mina.almasi@post.au.dk">mina.almasi@post.au.dk</a> (Mina)</li>
</ul>

## Opgave I: Hvad er tokens?
Formålet med denne opgave er at opbygge en intuition for, hvordan ChatGPT opdeler tekst/ord sammenlignet med, hvordan vi mennesker gør. Den ser tekster i “tokens”, men hvordan inddeles disse tokens? Prøv jer frem med selv at skrive tekster, kopiere kendte tekster ind eller noget helt tredje! 

Hop ind på dette link: [platform.openai.com/tokenizer](https://platform.openai.com/tokenizer) for at lege med ChatGPTs tokens.

Mens I eksperimenterer, kan I blandt andet reflektere over disse spørgsmål:
1. Er der forskel på ordlængde?
2. Er der forskel på, om ordet er “sjældent” eller mere normal?
3. Er der forskelle på tværs af sprog? (Fx engelsk modsat dansk?)
4. Hvad med specialtegn? (“æ, ø og å” og emojis)
5. Hvad med tal? Hvordan fungerer de?

**Skriv jeres mest interessante opdagelser ind på [Padlet](https://padlet.com/drasbaek/chatgpt_workshop_1)** (gerne med et screenshot af teksten).

**BONUS**<br>
Har I et gæt på hvorfor tokens inddeles som de gør? Tag gerne udgangspunkt i den viden, I har fået om, hvordan GPT forstår sprog.

## Opgave II: SRP brainstorm med ChatGPT
Hvordan brainstormer man med ChatGPT på en hensigtsmæssig måde? Ideen med denne opgave er at identificere og reflektere over ChatGPTs styrker og svagheder, når den bliver brugt til idegenerering. I vil få adgang til tre chats, som alle omhandler brainstorming til SRP. Læs og diskutér disse i par eller grupper:

1. [SRP 12-talsemner](https://chat.openai.com/share/cd770984-8b65-479f-ae43-3fff05ebc5e4)
2. [SRP i Engelsk og Matematik](https://chat.openai.com/share/63e3ab20-e2c3-4ef4-b935-def37f4acfe4)
3. [SRP i Fysik og Historie](https://chat.openai.com/share/500a64be-1acb-409c-893e-e024e89b0c60)

I kan blandt andet reflektere over disse spørgsmål:

- Er der forskel på, hvordan man starter samtalen med ChatGPT?
- Er der nogle områder, hvor ChatGPT især gør det godt/dårligt?
- Giver ChatGPT altid relevante forslag?

**Skriv et par af jeres refleksioner ned på denne *nye*** [Padlet](https://padlet.com/drasbaek/chatgpt_workshop_2) (gerne et par stikord til hvert eksempel).

**BONUS**<br>
Hvis I er hurtigt færdige, kan I jo eventuelt prøve selv at eksperimentere med brainstorming med ChatGPT på [https://chat.openai.com/](https://chat.openai.com/). Det kunne både være idegenerering til jeres egen undervisning eller forsøge at “lege” elev og brainstorme SRP ideer.

## Ressourcer 
### Læringsværktøjer til eleven
#### [Wisdolia](https://www.wisdolia.com/)
Upload en video eller PDF og få flashcards, som du skal svare på skriftligt. Dine svar bliver vurderet, og du vil få konkret feedback til at uddybe svaret eller rette det, hvis det er forkert. 


#### [Good Tape](https://www.mygoodtape.com)
Få transkriberet dine lydfiler automatisk. Gratis og GDPR-venlig service udviklet af det danske medie [Zetland](https://www.zetland.dk). I gymnasiet kan det facilitere brugen af lydfiler i undervisningen og i opgaver som SRP.

### Ideer til AI i klasseværelset til underviseren
#### [Generative Artificial Intelligence for Education and Pedagogy (Rapport)](https://teaching.cornell.edu/generative-artificial-intelligence/cu-committee-report-generative-artificial-intelligence-education)
Rapport med mange bud på, hvordan man kan bruge sprogalgoritmer som ChatGPT i sin undervisning. Indeholder både konkrete aktiviteter til fag som Matematik, men også opgaver som er egnet til at styrke elevernes kritiske sans overfor teknologier som ChatGPT. Udarbejdet af Cornell University med blandt andet professor [Morten H. Christiansen](https://pure.au.dk/portal/da/persons/morten-h-christiansen(224dad72-3e71-4f7b-8e53-8d33d3cf62c1).html) i spidsen. 

